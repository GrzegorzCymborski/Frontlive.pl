---
title: 'Atomic Design - myśl atomami i klockami LEGO!'
category: 'Inne'
publishedAt: '29-05-2020'
isPublished: true
popular: false
image: '/images/main.png'
excerpt: 'Jak dobrze zorganizować strukturę katalogów, w naszej aplikacji, tak, aby całość nawet przy większych rozmiarach była czytelna i łatwa w utrzymaniu? Atomic Design na ratunek!'
---

Jak dobrze zorganizować strukturę katalogów, w naszej aplikacji, tak, aby całość nawet przy większych rozmiarach była **czytelna** i **łatwa w utrzymaniu**?

W Reacie **nie mamy** narzuconej struktury folderów i znana już [strona](http://react-file-structure.surge.sh/) Dana Abramova dosadnie nam o tym przypomina.

Warto jednak popróbować różnych rozwiązań i znaleźć odpowiednie **dla siebie**. W moim przypadku świetnie sprawdza się metodologia **Atomic Design**, opierająca się o umieszczanie komponentów w różych folderach, **w zależności od ich roli**.

> Atomic Design nie jest metodologią, która sprawdza się tylko w projektach Reactowych, użyj jej, z czym tylko chcesz.

## Założenia

Atomic Design opiera się o kilka założeń, najważniejszym z nich jest rozbijanie elementów na **mniejsze części** i łączenie ich w większą całość. Ułatwia nam to **utrzymanie** i ewentualną **rozbudowę**.

Jak wygląda podział?

- Atoms
- Molecules
- Organisms
- Templates
- Pages

Atomy i molekuły? To brzmi chemicznie, ale nie każdy lubi chemię, więc spójrzmy na **klocki LEGO**.

<Image src="/images/atomic-design/atomic.png" alt="Atomic Design System" />

Tak jak klocki, łączymy tutaj najmniejsze (**atomy**) z większymi (**molekułami**), a te z jeszcze większymi **organizmami**.

## Atoms

Najczęściej będziemy ich używać jako tych **najmniejszych komponentów** w naszej aplikacji, należą do nich:

- Button
- Label
- Input
- Heading

Atomy to nie tylko komponenty, mogą być wykorzystywane również jako **animacje** czy **palety kolorów**.
Same w sobie są mało istotne, dopiero w połączeniu z molekułami tworzą większą całość.

## Molecules

Wspomniane już przed chwilą atomy łączą się w **molekuły**. Molekułą może być częste połączenie `inputa` i `labelki`, czy też przycisków `sign in`/`sign up`.

<Image src="/images/atomic-design/molecules.png" alt="Molekuły" />

## Organizmy

Organizmy to już **bardziej rozbudowane struktury**, złożone z molekuł. Tworzą one _samodzielne_, _przenośnie_ i _reużywalne_ komponenty. Organizmem może być:

- Navigation
- Sidebar
- Form
- Modal

<Image src="/images/atomic-design/organisms.png" alt="Organizmy" />

## Templates

Jeżeli atomy przedstawiają rozrzucone, **pojedyncze klocki**, molekuły to **grupy** tych klocków, a organizmy tworzą z nich **pojazd**, to szablony reprezentują **pustą legówkową ulicę**, bez ludków i z opuszczonymi samochodami.

Są to znane już z designów wireframy, **niewypełnione jeszcze treścią** strony. Przedstawiają taki _proof of concept_ finalnej wersji.

Do czego można ich użyć? Do np. jakiegoś **dynamicznie przychodzącego kontentu**, powiedzmy, że tworzymy bloga.
Każdy wpis będzie wyglądał podobnie, więc tworzymy `postTemplate`.

<Image src="/images/atomic-design/templates.jpg" alt="articlesImages" />

## Pages

Jak sama nazwa mówi, są to już **pełnoprawne strony**, wypełnione, wspomnianym kontentem, jakimiś danymi, tym co nasz użytkownik w ostateczności zobaczy.

Z perspektywy fana LEGO, jest to miasto **wypełnione życiem**, korkami, smogiem i wszystkim, co lubimy najbardziej :)

<Image src="/images/atomic-design/pages.jpg" alt="Strony" />

## Podsumowanie

To by było na tyle, daj znać, co o tym myślisz, **jak organizujesz swoje aplikacje**?

No i najważniejsze, pochwal się zestawami LEGO!

Do usłyszenia!

### Źródła

- [Atomic Design - Brad Frost](https://bradfrost.com/blog/post/atomic-web-design/)
