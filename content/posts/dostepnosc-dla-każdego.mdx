---
title: 'Dostępność - to nie tylko niepełnosprawni'
category: 'Dostępność'
publishedAt: '11-09-2020'
isPublished: true
popular: false
image: '/images/dostepnosc-dla-kazdego/dostepnosc-dla-kazdego.png'
excerpt: 'Każdy z nas, a przynajmniej większość, kiedyś słyszała o dostępności, mniej lub bardziej. Wiadomo są jakieś tam osoby z pewnymi niepełnosprawnościami, jakiś tam mały odsetek, ale pewnie nie będą korzystać z naszej strony, co nie?'
---

Temat tak rzadko poruszany, _prawie_ **nikt o tym nie mówi**. Jest to nasza zasługa, twórców treści dla innych. Poruszamy coraz to _fajniejsze_ tematy jak premiera nowego frameworka czy biblioteki. W wielu tzw. roadmapach, dostępność jest **całkiem pomijana** lub widnieje jako temat _dodatkowy_, nie tak ważny jak nauka np. Reakta.
Dlatego piszę ten artykuł, chce wzbudzić **zainteresowanie** tym tematem i otworzyć oczy na problem, który tak często jest przez nas **ignorowany**.

## Wstęp

Każdy z nas, a przynajmniej większość, kiedyś słyszała o dostępności, mniej lub bardziej. Wiadomo są jakieś tam osoby z pewnymi niepełnosprawnościami, jakiś tam _mały odsetek_, ale pewnie **nie będą korzystać z naszej strony**, co nie?

W Polsce jest około **od 4 do 7 mln** osób z różnymi typami niepełnosprawności, o których powiem w dalszej części. Dużo, mało? Zastanów się sam/a.

W ogóle jak to brzmi, accessibility, dostępność, a11y. Są to trochę **puste słowa**, uderzające, nie słusznie, w osoby z różnymi typami niepełnosprawności. A przecież **dostępność dotyczy nas wszystkich**.

## Dostępność dla każdego

Oto gwóźdź programu, czyli hasło - _"Dostępność dla każdego"_. Ktoś mógłby powiedzieć, przecież **mnie to nie dotyczy**, jestem w pełni sprawnym człowiekiem. Do czasu, to najlepsza odpowiedź na tego typu stwierdzenie. Co przez to rozumiem? **Każdy się starzeje**, spędzamy przy telefonach i komputerach coraz więcej czasu, nasz wzrok się pogarsza.

Ale ja nie o tym, istnieje coś takiego jak **chwilowa niepełnosprawność**. Przykładów nie trzeba daleko szukać, jeśli nosisz okulary, możesz je **zgubić albo popsuć**, co wtedy? Poruszasz się komunikacją miejską, chcesz zobaczyć jakiś filmik, ale nie masz słuchawek, będziesz potrzebował **napisów**. Jest upalne lato, słońce strasznie świeci, podkręciłeś jasność ekranu na maksa, ale i tak **nie widzisz treści**, jak żyć?

Jak widzisz, tutaj **nie ma podziału** my i oni, my - pełnosprawni, oni - niepełnosprawni. Temat dotyczy nas wszystkich i coraz częściej słyszymy to w kontekście **inkluzywności**, nie dostępności.

## Inkluzywność

Czym jest ta cała inkluzywność? Może to **po prostu dostępność** pod inną nazwą? Nie do końca.

Dostępność skupia się na osobach z rozpoznanymi ograniczeniami, inkluzywność **traktuję wszystkich na równi**, nie zapominając jednocześnie o osobach z wspomnianymi ograniczeniami. Wedle tego nurtu staramy się tworzyć produkty **dla wszystkich**, a nie zapewniać możliwość korzystania z nich osobom z niepełnosprawnościami.

Przykładem może być dobrze **dobrana czcionka z odpowiednim kontrastem**, osoby z dysleksją na pewno będą miały łatwiej, a przecież każdy z nas chce by przerabiany przez niego tekst był **czytelny**.

> Jeszcze dla sprostowania dodam, wiadomo, że nie możemy stworzyć strony, która będzie dostępna dla **WSZYSTKICH**. Tu nie o to w tym chodzi, chodzi o to, żeby zapewnić ją **dla jak największej ilości osób**.

## Rodzaje niepełnosprawności

Wiele osób myśli o niepełnosprawności w kontekście **osób niewidomych**. Jest to tylko jedna z _grup_. Możemy podzielić niepełnosprawności na cztery podstawowe typy:

- Wizualna
- Słuchowa
- Motoryczna
- Poznawcza

Do wizualnej możemy zaliczyć np. krótkowzroczność czy **daltonizm**. Poznawcze to np. **dysleksja** i autyzm. Warto o tym pamiętać i **nie zamykać się** tylko na osoby niewidome, jednocześnie mieć na uwadzę wspomnianą przeze mnie wcześniej **tyczasową niepełnosprawność**.

## Od designu po kod

Myślenie o dostępnych, czy też inkluzywnych rozwiązaniach zaczyna się już na **etapie projektowania**. To tutaj podejmowane są ważne decyzję odnośnie **kolorów**, umieszczenia **elementów** na stronie, czy dodanie np. labeli do inputów. Cały **UX** powinien być oparty w myśl inkluzywności, żeby nasz produkt mógł być **dla wszystkich**. Przekłada się to oczywiście na aspekty biznesowe, o których zaraz pomówimy.

Dużo jednak zależy również od developera, możemy dostać bardzo dobry design produktu, a następnie skopać jego implementacje. Dlatego tak ważne jest używanie **odpowiednich** znaczników html, o tym powiem w kolejnych wpisach.

## Aspekty biznesowe

Znane są [przypadki pozwów za nieprzestrzeganie norm dostępności](https://blog.usablenet.com/2018-ada-web-accessibility-lawsuit-recap-report) .

Została również uchwalona ustawa, dzięki której **strony rządowe** mają być dostępne, kary za nieprzestrzeganie wymogów mogą sięgać **do 5000 i do 10000 zł**.

Wspomniałem również o _odpowiednich znacznikach html_, jeśli poprawimy błędy na naszej stronie z nimi związane, to nasze strony będą bardziej **przyjazne dla SEO**.

Warto jeszcze powiedzieć, że _dostępność_ jest ważna w kontekście **sprzedaży**. Jeśli będziemy mieli _dostępną_ stronę internetową, automatycznie **zyskujemy więcej klientów**. Każdy z nas lubi przejść _gładko_ przez stronę sprzedawcy.

## Podsumowanie

Tym artykułem chciałbym rozpocząć mini **serię o dostępności**. Często, gdy robię code review powtarzają się **te same błędy**, chce Ci pokazać **jak ich unikać** i jak tworzyć internet lepszym miejscem.

W kolejnych wpisach poruszymy temat **czytników ekranowych**, semantycznego **htmla**, **aria** i wiele więcej. Jeśli nie chcesz przegapić kolejnych artykułów, [zapisz się do newslettera](/newsletter).

Do usłyszenia!

### Źródła

- [Inclusive Design Principles](https://inclusivedesignprinciples.org/)
- [What the Heck Is Inclusive Design?](https://24ways.org/2016/what-the-heck-is-inclusive-design/)
- [Accessibility is 'blind people'](https://www.a11yproject.com/posts/2013-01-11-myth-accessibility-is-blind-people/)
- [2018 ADA WEB ACCESSIBILITY LAWSUIT RECAP REPORT](https://blog.usablenet.com/2018-ada-web-accessibility-lawsuit-recap-report)
- [Ile jest osób z niepełnosprawnościami w Polsce?](https://www.gov.pl/web/popcwsparcie/ile-jest-osob-z-niepelnosprawnosciami-w-polsce)
- [Ustawa o dostępności cyfrowej w pytaniach i odpowiedziach](https://widzialni.org/ustawa-o-dostepnosci-cyfrowej-w-pytaniach-i-odpowiedziach,new,mg,6,362)
