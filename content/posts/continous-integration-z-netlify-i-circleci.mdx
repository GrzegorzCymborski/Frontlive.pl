---
title: 'CircleCi + Netlify - Continuous Integration & Deployment'
category: 'DevOps'
publishedAt: '24-04-2020'
isPublished: true
popular: false
image: '/images/main.png'
excerpt: 'Na pewno każdy z Was słyszał o magicznym CI/CD, ale co to takiego, z czym się to je i dlaczego zaoszczędzi Ci to mnóstwo czasu?'
---

Każdy, kto wrzucał pliki na serwer ftp, wie, że **bywało to męczące**. Za każdym razem musieliśmy **odpalić testy**, **zbudować projekt** i tak w kółko... Na szczęście czasy się zmieniły, a technologia idzie do przodu.

Dziś dowiesz się jak **automatycznie** zbuildować projekt, odpalić testy i całość wydeployować na **Netlify**.

Zaczynamy!

> W tym tutorialu będę korzystał z Reacta, ale możesz użyć dowolnej technologii do wykonania poniższych kroków!

## O co chodzi w tym CI/CD?

Skrót **CI/CD** oznacza continuous integration/continuous deployment, czyli proces ciągłej integracji/wdrożenia.

## Continuous Integration

To proces, w którym developer commitując do repozytorium zapewnia **kontrolę jakości** poprzez automatyczne testy.

## Continuous Deployment

To proces, w którym możemy **wdrażać kod** w zautomatyzowany sposób.

## Konfiguracja projektu

W twoim katalogu głównym utwórz folder `.circleci`, a w nim plik `config.yml`.

Do wykonania całej operacji, potrzebujemy wykonać kilka kroków:

- Zaciągnąć projekt z githuba
- Pobrać lub cachować dependencje
- **Odpalić testy**
- **Zbuildować projekt**
- **Wydeployować go na Netlify**

Twój plik `config.yml` powinien wyglądać w ten sposób:

```js
version: 2
jobs:
  build:
    docker:
      - image: node:11.10.1

    working_directory: ~/repo

    steps:
      - checkout

      - restore_cache:
          keys:
            - v1-dependencies-{{ checksum "package.json" }}
            - v1-dependencies-

      - run: npm install

      - save_cache:
          paths:
            - node_modules
          key: v1-dependencies-{{ checksum "package.json" }}

      - run: npm run test

      - run: npm run build

      - run: npm run netlify:deploy
```

### Skrypty

- **npm run test**: odpala testy
- **npm run build**: buduje projekt

**netlify:deploy** to skrypt, który znajduje się w `package.json`, wygląda on tak:

```
"netlify:deploy": "netlify deploy --dir=./build -p -m \"$(git log -1 --pretty=%B)\""
```

- "--dir": określamy folder, z którego ma zostać wykonany deploy na **netlify**.
- "-p": dzięki tej fladzę określamy, że jesteśmy w trybie produkcyjnym i netlify ma wydeployować projekt.
- "-m \"\$(git log -1 --pretty=%B)\"": zaciąga wiadomość z ostatniego commita i wyświetla na netlify(opcjonalne).

Aby całość działała, jak należy, musisz dodać do projektu `netlify-cli`:

```bash
npm install -D netlify-cli
```

### Konfiguracja Netlify

Zaloguj się na platformie i wybierz swój projekt na **githubie**.

Przejdź do [https://app.netlify.com/user/applications](https://app.netlify.com/user/applications) i utwórz nowy token.

Skopiuj go, będzie on Ci potrzebny później.

Przejdź teraz do ustawień projektu i skopiuj `API ID`.

### UaktualnianieKonfiguracja CircleCi

Żeby skonfigurować **CircleCi**, potrzebujesz konta na tej platformie podpiętego do twojego **githuba**.

Wybierz i zbuilduj projekt.

Twój build powinien zakończyć się **niepowodzeniem**.

Przechodzimy do **Eniroment Variables**, które znajdziesz w ustawieniach projektu.

Dodaj zmienna o nazwie `NETLIFY_AUTH_TOKEN` a jako jej wartość ustaw twój **personalny token** netlify.
Potrzebujemy jeszcze id projektu, tworzymy kolejną zmienną o nazwie `NETLIFY_SITE_ID` z wartością **id projektu** na netlify.

Wprowadź zmiany w projekcie i obserwuj magię **CircleCi**.

Jeżeli twój build mieni się cały na zielono, to zrobiłeś wszystko tak, jak należy!

<Image src="/images/continous-integration-z-netlify-i-circleci/ci-test.png" alt="" />

## Podsumowanie

Dzięki za wytrwanie do końca!

Jeśli twój build failuje, nie martw się! To normalne, sprawdź ponownie wszystkie kroki i upewnij się, że wypushowałeś zmiany na githuba.

Do usłyszenia!
