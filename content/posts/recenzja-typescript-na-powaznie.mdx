---
title: 'Recenzja - TypeScript na poważnie'
category: 'Recenzje'
publishedAt: '04-09-2020'
popular: false
excerpt: 'Ostatnio trafiła w moje ręce książka o TypeScripcie Michała Miszczyszyna - popularnego blogera z naszego świata webdevelopmentu. Czy jest tak dobra jak mówią? Sprawdźmy to!'
---

Cześć 👋

Ostatnio trafiła w moje ręce książka o TypeScripcie **Michała Miszczyszyna** - [TypeScript na poważnie](https://sklep.typeofweb.com/?utm_source=frontlive&utm_medium=recenzja&utm_campaign=typeofweb). Jako iż śledzę autora od dłuższego czasu, **ze zniecierpliwieniem** czekałem na premiere. **Czy było warto tyle czekać**? Przecież materiałów o TypeScripcie jest już wiele...

## Jak ja uczyłem się TypeScripta?

Moje początki z tym językiem bywały **różne**... Podstawowe założenia przychodziły z **łatwością**, bowiem znałem już wcześniej JavaScript, schody pojawiały się przy bardziej **zaawansowanych tematach**, musiałem doczytywać, próbować i głowić jak rozwiązać dany problem.

Z jakich materiałów korzystałem? Po prostu usiadłem do **dokumentacji** i czytałem ją od deski do deski. Bywało to momentami ciężkie, bowiem dokumentacja TypeScripta miejscami **nie należała do najprzyjemniejszych**. Jakiś czas później napisałem [trzy obszerne wpisy o TypeScripcie](https://www.frontlive.pl/tags/type-script/), pozwoliło mi to jeszcze **bardziej zagłębić** się w odmęty dokumentacji.

Zastanawiałem się więc, czy książka dostarczy mi jakieś **nowej wiedzy**, czy też będzie to **tylko powtórka** i garść spostrzeżeń autora.

Jak jest naprawdę? Zapraszam do recenzji!

## Pierwsze kroki

Pierwszy rozdział w książce odpowiada na pytanie "**Po co nam TypeScript?**". Nie jest to tylko lista zalet języka, a **odpowiednie wprowadzenie** dla osób, które **nie miały** wcześniej do czynienia z TypeScriptem. Poza tym, autor opisuje również konwencje nazewnicze, którymi będzie posługiwał się w kolejnych rozdziałach.

Kolejny rozdział to już rzucenie czytelnika na głęboką wodę, ale niezupełnie. Poznajemy tutaj tak naprawdę **podstawy**, do tego, żeby swobodnie zacząć poznawać TS. Czemu na głęboką wodę? Bo pojawia się **pierwszy kod**! Ale spokojnie, nic nie będzie tu dla nas magicznego, czy też niezrozumiałego.

## Nie tylko TypeScript

Jeśli spojrzysz na spis treści możesz zauważyć rozdział trzeci _Dygresja: Wprowadzenie do przydatnych elementów z ES6+_, dobra dobra, ale zaraz ja tu się nie przyszedłem uczyć JavaScriptu, **chcę poznać TypeScript**!

Tak mógłby krzyknąć zbuntowany czytelnik, nie powiem, w pierwszej chwili jak zobaczyłem ten rozdział to miałem **mieszane uczucia**. To tylko mylne pierwsze wrażenie. Po pierwsze, autor wspomina, że ten rozdział **jest opcjonalny** i wyjadacze ECMAScriptu mogą go pominąć.

Polecam jednak tak szybko z niego nie rezygnować i **przeczytać całość**. Pokazuje on bowiem jak ważny jest JavaScript, że TypeScript to tak na prawdę **tylko lub aż** jego nieformalny nadzbiór.

Temat JavaScriptu wielokrotnie przewija się w książce i to niewątpliwie jedna z **zalet** tej książki. Michał nieustanie dba, abyśmy mogli płynnie wejść w ten świat, pokazuje to chociażby rozdział 19 - _Migracja z JavaScriptu_.

To co jest jeszcze warte nadmienienia, autor często opowiada o TypeScripcie **z szerszej perspektywy**. Co to oznacza, już tłumaczę, nie skupia on się wyłącznie na samych elementach języka, ale podaje nam taką **otoczkę typów** jako takich, nie raz nawiązując do innych, statycznie typowanych języków. Wyjaśnia on pewne zagadnienia i traktuję temat od podszewki okraszając go dozą osobistych przemyśleń.

## Podstawy

Kolejne cztery rozdziały przeprowadzają nas przed podstawy TSa. Dowiecie się z nich wszystkiego o **typach**, poznacie różnice pomiędzy typowaniem **statycznym i silnym**. Będziecie po nich umieli otypować **funkcje** i **klasy**. Nie jest jednak nudno, autor sprawnie, co nie znaczy, że za szybko, przechodzi po kolejnych elementach języka i **wnikliwie** je wyjaśnia.

To, co mi się bardzo podoba, to **nawiązania do JavaScriptu**, o których już wcześniej wspominałem. Pokazuję to **więź** jaka jest utrzymana pomiędzy tymi dwoma językami. Jest to super zabieg i znacząco **ułatwia naukę początkującym**. Przykład? Nie trzeba daleko szukać, dla mnie świetne było wyjaśnienie różnic pomiędzy słowem kluczowym `private` a `#`, które tylko z pozoru są podobne do siebie.

## Tematy zaawansowane

Tutaj zaczyna się zabawa dla osób, które znają już podstawy TSa. Ja osobiście wiele z tych zagadnień już znałem i rozumiałem, ale jeszcze więcej było dla mnie nowych lub wartych przypomnienia. Tematy o typach **kowariantnych**, **kontrawariantnych**, biwariantnych i inwariantnych to na pierwszy rzut oka czarna magia, trzeba się porządnie skupić, żeby zrozumieć to zagadnienie.

Jest to przykład czysto teoretyczny, który później przekłada się **na praktykę**. Ale praktyki jest tutaj nie mało, każde zagadnienie jest wyjaśniane i posiada **przykład wykorzystania**. Trudniejsze zagadnienia są wyjaśniane na kilku przykładach i autor stara się jak najlepiej wyjaśnić o co w nich chodzi, nie powiem, **bardzo dobrze mu to wychodzi**. Często wyjaśnienie jest wręcz **łopatologiczne**, każdy powinien, jeśli nie za pierwszym, to po kolejnym przeczytaniu danego fragmentu, zrozumieć nowo wprowadzony kawałek kodu.

## Praktyka

Nie łatwo jest napisać książkę o programowaniu. W końcu w tym fachu chodzi o **praktykę**, rozwiązanie pewnego problemu a nie o wkuwanie suchych faktów...

Tutaj **praktyki nie brakuję**, Michał często daje nam pewne _zadania_, np. **dodanie funkcjonalności/typów** do przedstawionego kodu, dzięki temu możemy przećwiczyć dopiero co poznane zagadnienie.

Chciałbym wspomnieć tutaj o rozdziale, który jest jednym z moich **ulubionych** - _Unie w praktyce_. Dostajemy pewien **realny** problem do rozwiązania, autor przedstawia nam po kolei pewne sposoby, wyjaśniając po kolei napotkane kawałki kodu. Omawiane są **wady i zalety**. Na koniec wybieramy to **najlepsze rozwiązanie**, tylko po to, żeby w dalszej części książki powrócić do tych przykładów, gdy trochę otworzy nam się głowa :)) Świetny zabieg, jest ich jeszcze kilka, poznajemy jakiś temat, a dopiero potem do niego wracamy i wszystko nagle **staje się jasne**.

## Osobiste przemyślenia

Skończę już z tym spojlerowaniem, chociaż to dopiero **wierzchołek góry lodowej**. Nie trudno się domyśleć co sądzę o tej książce. **Jest świetna**! Gdy po raz pierwszy do niej usiadłem przeczytałem połowę, siedziałem nad nią do 4 nad ranem, tak mnie wciągnęła. **Czyta się to na prawdę bardzo dobrze**, nie wiem czemu, ale nie mam wrażenia, że to książka moloch i wielka encyklopedia języka.

Nie zrozumcie mnie źle, jest tu bardzo dużo wiedzy, ale całość okraszona jest **przyjaznym** w odbiorze językiem. Mi styl pisania Michała bardzo odpowiada, nie ma tu miejsca na lanie wody, przeciąganie tematów, tak jak ma to miejsce na kursach z Udemy ;) Jest sprawnie i konkretnie, czyli to co lubię najbardziej.

Nie brakuję tutaj też, co prawda małej, ale dawki humoru, anegdot czy opowieści. Moja ulubiona to ta sondzie kosmicznej.

Największa zaleta tej książki? Niewątpliwie **zawartość**, ale to zbyt oczywiste, dla mnie największą wartością tej książki jest przekazanie **doświadczenia** autora. Poznajemy masę **sztuczek**, przydanych **tricków** i **dobrych praktyk**. Jest to taka droga **od juniora do seniora**. A to, że niektóre zagadnienia są trudniejsze i możemy nie łapać wszystkiego za pierwszym razem, no cóż, na wszystko **potrzebujemy czasu**, oswojenia się z nowym tematem i przede wszystkim **praktyki**.

Do książki na pewno będę powracał i zapewnę przeczytam ją całą jeszcze raz, na chłodno.

## Podsumowanie

Z czystym sumieniem zachęcam Was do [zakupu książki](https://sklep.typeofweb.com/?utm_source=frontlive&utm_medium=recenzja&utm_campaign=typeofweb).
Nie ważne na jakim poziomie jesteś, na pewno **dużo z niej wyciągniesz.**

I pamiętaj, uczysz się na własną odpowiedzialność, jeśli raz już wejdziesz w świat TypeScripta, **nie będziesz chciał wracać do JavaScriptu** 😎

Do usłyszenia!
