---
title: 'README na GitHubie - robisz to źle!'
category: 'Inne'
publishedAt: '17-04-2020'
isPublished: true
popular: true
image: '/images/main.png'
excerpt: 'Bardzo często spotykam się ze źle zrobionym README w autorskich projekach na GitHubie. Wiele osób zaznacza tylko tytuł projektu i pozostawia plik pustym.'
---

_README_ jest to plik z rozszerzeniem **.md**, czyli `markdown`. Markdown to, innymi słowy, **język znaczników** przeznaczony do formatowania tekstu.

Jeżeli jesteś nowy w środowisku githuba, czy też samego markdownu, możesz sprawdzić markdownową [ściągawkę](https://github.com/adam-p/markdown-here/wiki/Markdown-Cheatsheet).

## Po co to komu?

Bardzo często spotykam się ze źle zrobionym _README_ w autorskich projekach na GitHubie. Wiele osób zaznacza tylko tytuł projektu i pozostawia **plik pustym**. Zdarzają się również przypadki, gdy _README_ jest deafultowo wstawiane w przypadku różych technologii (Gatsby, CRA...), a autor projektu go nie tyka i zostawia tak, jak było przygotowane.

Dobre _README_ pozwala innym zrozumieć co zawiera twój kod, w jakiej **technologii** jest napisany, **o czym jest** danych projekt i **dlaczego jest godny uwagi**!

Coraz częściej github jest wykorzystywany jako **portfolio** osoby starającej się o pracę. _README_ warto przygotować tak, aby nawet osoba **nietechniczna**, na przykład HR, mogła z łatwością dowiedzieć się o wyżej wspomnianych rzeczach.

## Co powinno zawierać dobre Readme?

- **Overview** czyli przegląd, krótki opis.
- Listę użytych **technologii**/bibliotek etc.
- **Screenshoty**.
- Informację o tym, jak **zainstalować** projekt.
- Informację o **licencji**, jeśli takową posiada.
- Odnośnik do wersji **live** projektu.
- **Credits** - zasługi dla innych, inspiracja.
- **Przykładowy kod**, szczególnie istotne w bibliotekach i narzędziach.
- Informacja o tym, gdzie użytkownik uzyska **pomoc**, gdy napotka jakieś problemy - mail, github issues itp.

Jeżeli twój plik _README_ jest większych rozmiarów, możesz dodać **Table of Contents**.

Dodatkową opcją jest zamieszczenie informacji o tym, **co sprawiło Ci problem** i jak to rozwiązałeś, daje to obraz Twoich umiejętności w **radzeniu sobie z napotkanymi problemami**.

W projektach **open source** powinieneś zawrzeć zasady kontrybuowania i kodeks postępowania.

Plik Readme powinniśmy pisać zawsze w **języku angielskim**.

## Inspiracja

Ucz się od najlepszych, poniżej znajdziesz kilka przykładów **dobrze zrobionych** _README_:

- [Create React App](https://github.com/facebook/create-react-app).
- [Clipboard.js](https://github.com/zenorocha/clipboard.js).
- [Nylas Mail](https://github.com/nylas/nylas-mail).
- [CKEditor 4](https://github.com/ckeditor/ckeditor4/blob/major/README.md).

<Image src="/images/readme-na-githubie-robisz-to-zle/readme.png" alt="" />

## Template

Przygotowałem dla Ciebie **template**, znajdziesz go [tutaj](https://github.com/Frontlive/README_TEMPLATE/blob/master/README.md).

<Image src="/images/readme-na-githubie-robisz-to-zle/readme-template.png" alt="" />

## Podsumowanie

Mam nadzieję, że dzisiejszy wpis był dla Ciebie pomocny w kwestii tworzenia **lepszego** _README_.

Do usłyszenia!
